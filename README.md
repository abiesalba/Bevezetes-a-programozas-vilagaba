# Bevezetés a programozás világába
 Ezen jegyzet/tananyag célja, hogy olyan, programozás iránt érdeklődőket vezessen be annak világába, akik korábban még nem foglalkoztak azzal. Erre a célra a c++ programozási nyelvet és a code::blocks fejlesztői környezetet fogjuk alapul használni. A c++ programozási nyelvet azért tartjuk alkalmasnak, mivel ez egy olyan nyelv, amely segítségével egészen egyszerű kódokat is megírhatunk, ezen egyszerűbb programok megírásához nincs szükség mélyebb ismeretekre, azonban mélyebb tudással sokkal bonyolultabban is használható, több programozási paradigmát is bemutathatunk rajta keresztül. A code::blocks-ot kezdetben azért javasoljuk, mivel segítségével egyszerűen lefordíthatjuk, futtathatjuk kódunkat, és szűkebb eszköztára miatt könnyebben  kezelhető mint egy komplexebb felület.
